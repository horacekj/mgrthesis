\newpage
\section{hJOP MTB Network RCS knihovna} \label{sec:mtb-net-lib}

Knihovna \textit{hJOP MTB Network RCS Library} je posledním softwarem implementovaným
v~rámci této diplomové práce. Jeho účelem je propojit stávající systém řízení
kolejiště \textit{hJOP}\footnote{\url{https://hjop.kmz-brno.cz/}, používá se
pro řízení všech kolejišť v~\gls{kmz}. Implementovaný na platformě OS Windows.}
a~MTB Daemon. hJOP pro přístup k~hardwaru řízení
příslušenství používá tzv. \textit{RCS API}\footnote{\textit{Railroad Control
System API}, viz \url{https://hjop.kmz-brno.cz/rcs}.}. Systém pro řízení
příslušenství se připojuje k~hJOP jako dynamicky linkovaná knihovna,
která implementuje \textit{RCS API}.

Byla tedy implementována jednoduchá knihovna, která se přilinkuje do
hJOP a připojí se k~MTB Daemon. Pro implementaci bylo
opět zvoleno \texttt{C++} a framework \texttt{Qt}. K~této volbě vedly důvody
popsané v~kapitole \ref{sec:daemon:tools}.

Na samotné implementaci knihovny toho není mnoho zajímavého, proto ji uvádíme
jen stručně. Knihovna je pod opensource licencí dostupná
online\footnote{\url{https://github.com/kmzbrnoI/mtb-net-lib}}.
