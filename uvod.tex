\textit{Programmable Logic Controller} (\gls{plc}) je vestavěný počítač,
který zpracovává vstupy, provádí jejich vyhodnocování, komunikuje s~dalšími
\gls{plc} obvody a nastavuje výstupy \cite{plc:web}. Je základní jednotkou průmyslové
automatizace. \gls{plc} obvody se používají například pro řízení procesů
výrobních linek, kde zpracovávají data z~nejrůznějších čidel a~ovládají
periferie – například motorické pohony, signalizační diody, robotické ruky,
lasery apod.

Obvody \gls{plc} jsou klíčové, protože tvoří rozhraní mezi hardwarovými
periferiemi a počítačem, který zpracovává data. Na
\gls{plc} obvody budeme v~této práci nahlížet jako na vstupně–výstupní moduly,
jejichž hlavním úkolem je správně zpracovávat vstupní signály a správně ovládat
výstupní periferie. Řízení samotného procesu přenecháme počítači, s~kterým
\gls{plc} moduly komunikují.\footnote{Toto není jediná možná aplikace \gls{plc}
obvodů – obvod samotný může mít vlastní inteligenci, zde však tuto situaci
zkoumat nebudeme.}

Cílem této práce je navrhnout a implementovat novou verzi sběrnice pro řízení
\gls{plc} obvodů zvanou \textit{\gls{mtbbus}} (\textit{Model Train
Bus}\footnote{Expanze zkratky do jejího plného významu nedává smysl, i~tak
budeme používat označení MTBbus, protože tak je zkratka zaužívaná.}).

\gls{mtbbus} je sběrnice, která se v~současnosti využívá pro řízení modelových
kolejišť, kde plní podobnou funkci, jako v~příkladu s~výrobní linkou – čte
signály z~kolejiště (například polohy výhybek, obsazenost kolejových obvodů
\cite{ko:web}) a poveluje prvky v~kolejišti (návěstidla, přestavníky výhybek,
přejezdy apod.). Obdobným způsobem funguje zapezpečovací zařízení na skutečné
železnici.

Využití sběrnice \gls{mtbbus} definuje požadavky, které jsou na tuto sběrnici
kladeny. Tyto požadavky budou popsány a využity při návrhu nové verze sběrnice.
Ačkoliv je sběrnice navržena pro řízení modelových kolejišť, její návrh je
obecný, takže ji lze využít v~mnoha dalších aplikacích.
